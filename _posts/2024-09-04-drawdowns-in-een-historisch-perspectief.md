---
date: 2024-09-03
title: Drawdowns, een historisch overzicht
categories:
  - Risico, drawdowns, belang beleggingshorizon
author_staff_member: emiel
---


We hebben in vorige posts besproken dat het essentieel is geinvesteerd te blijven en niet te proberen de markt te timen. Dit is een van de redenen waarom retailinvesteerders het slechter doen dan een brede index. Hun drawdowns - of top-to-bottom verliezen - triggeren emoties die zeer menselijk zijn maar zeer nefast voor de beleggingsstrategie. 

Men twijfelt over de keuzes of, in het geval van crashes, geraakt men soms simpelweg in paniek waardoor de retailinvesteerder uitstapt en zijn langetermijn rendement nooit kan verzilveren.

![Grand Central](https:\\nonkelfonds.github.io/images/grand-central-photo-5824845.jpeg)

Een zéér belangrijke stap vooraleer te investeren in risicoactiva, zoals we eerder al benadrukten, is weten wanneer je het geld nodig zult hebben. In principe is het dan een vrij rechtlijnige afweging tussen de risicopremies plukken van een gediversifieerde aandelenportefeuille en de tijdelijke drawdowns kunnen overbruggen. Instrumenteel in die stap is het kennen van historische drawdowns en hun herstelperiodes. 

Waaraan moet ik mij verwachten? 

Eveneens is het nuttig de macro-economische - inflatie, schuldcrisis,oorlog,... - of demografische redenen - zoals de Japanse Lost Decade - hiervoor te kennen. Hieronder vind je een nuttig overzicht van de belangrijkste historische drawdowns op financiele markten sinds de Tulpengekte in Amsterdam in 1637.


<table style="width: 100%; border-collapse: collapse;">
  <thead>
    <tr style="background-color: #f0f0f0;">
      <th style="border: 1px solid #ddd; padding: 8px;"><strong>Datum</strong></th>
      <th style="border: 1px solid #ddd; padding: 8px;"><strong>Overzicht</strong></th>
      <th style="border: 1px solid #ddd; padding: 8px;"><strong>Diepte van de drawdown</strong></th>
      <th style="border: 1px solid #ddd; padding: 8px;"><strong>Duur van de drawdown</strong></th>
    </tr>
  </thead>
  <tbody>
    <tr>
      <td style="border: 1px solid #ddd; padding: 8px;"><strong>1637</strong></td>
      <td style="border: 1px solid #ddd; padding: 8px;">Tulpomania: Nederlandse tulpenmarktbel bubble barstte.</td>
      <td style="border: 1px solid #ddd; padding: 8px;">Meer dan 99% (in tulpenprijzen)</td>
      <td style="border: 1px solid #ddd; padding: 8px;">Nooit hersteld</td>
    </tr>
    <tr>
      <td style="border: 1px solid #ddd; padding: 8px;"><strong>1797</strong></td>
      <td style="border: 1px solid #ddd; padding: 8px;">Paniek van 1797: Bankencrisis door Napoleontische Oorlogen en vastgoedzeepbel.</td>
      <td style="border: 1px solid #ddd; padding: 8px;">Tot 75% in Amerikaanse aandelen</td>
      <td style="border: 1px solid #ddd; padding: 8px;">2 jaar (1797-1799)</td>
    </tr>
    <tr>
      <td style="border: 1px solid #ddd; padding: 8px;"><strong>1819</strong></td>
      <td style="border: 1px solid #ddd; padding: 8px;">Paniek van 1819: Eerste grote financiële crisis in de VS na de naoorlogse boom.</td>
      <td style="border: 1px solid #ddd; padding: 8px;">Ongeveer 50% in Amerikaanse markten</td>
      <td style="border: 1px solid #ddd; padding: 8px;">3 jaar (1819-1822)</td>
    </tr>
    <tr>
      <td style="border: 1px solid #ddd; padding: 8px;"><strong>1837</strong></td>
      <td style="border: 1px solid #ddd; padding: 8px;">Paniek van 1837: Instorting van Amerikaanse banken en vastgoedmarkt.</td>
      <td style="border: 1px solid #ddd; padding: 8px;">50-60% in Amerikaanse activa</td>
      <td style="border: 1px solid #ddd; padding: 8px;">5 jaar (1837-1842)</td>
    </tr>
    <tr>
      <td style="border: 1px solid #ddd; padding: 8px;"><strong>1857</strong></td>
      <td style="border: 1px solid #ddd; padding: 8px;">Paniek van 1857: Wereldwijde neergang door bank- en spoorwegfaillissementen in de VS.</td>
      <td style="border: 1px solid #ddd; padding: 8px;">Ongeveer 50% in Amerikaanse aandelen</td>
      <td style="border: 1px solid #ddd; padding: 8px;">2 jaar (1857-1859)</td>
    </tr>
    <tr>
      <td style="border: 1px solid #ddd; padding: 8px;"><strong>1884</strong></td>
      <td style="border: 1px solid #ddd; padding: 8px;">Paniek van 1884: Bankencrisis in de VS door faillissementen van makelaars.</td>
      <td style="border: 1px solid #ddd; padding: 8px;">15-20% in Amerikaanse aandelenmarkten</td>
      <td style="border: 1px solid #ddd; padding: 8px;">1-2 jaar (1884-1886)</td>
    </tr>
    <tr>
      <td style="border: 1px solid #ddd; padding: 8px;"><strong>1901</strong></td>
      <td style="border: 1px solid #ddd; padding: 8px;">Paniek van 1901: Aandelenmarktslag om de Northern Pacific Railway.</td>
      <td style="border: 1px solid #ddd; padding: 8px;">46% in Amerikaanse aandelenmarkt</td>
      <td style="border: 1px solid #ddd; padding: 8px;">Ongeveer 1 jaar (1901-1902)</td>
    </tr>
    <tr>
      <td style="border: 1px solid #ddd; padding: 8px;"><strong>1907</strong></td>
      <td style="border: 1px solid #ddd; padding: 8px;">Paniek van 1907: Liquiditeitscrisis bij banken en trusts in New York.</td>
      <td style="border: 1px solid #ddd; padding: 8px;">Ongeveer 50% in Amerikaanse aandelenmarkt</td>
      <td style="border: 1px solid #ddd; padding: 8px;">1 jaar (1907-1908)</td>
    </tr>
    <tr>
      <td style="border: 1px solid #ddd; padding: 8px;"><strong>1929</strong></td>
      <td style="border: 1px solid #ddd; padding: 8px;">Grote Depressie: Wall Street Crash leidde tot wereldwijde depressie.</td>
      <td style="border: 1px solid #ddd; padding: 8px;">89% in Amerikaanse aandelen (Dow Jones)</td>
      <td style="border: 1px solid #ddd; padding: 8px;">25 jaar (1929-1954)</td>
    </tr>
    <tr>
      <td style="border: 1px solid #ddd; padding: 8px;"><strong>1973-74</strong></td>
      <td style="border: 1px solid #ddd; padding: 8px;">Oliecrisis en stagflatie.</td>
      <td style="border: 1px solid #ddd; padding: 8px;">45% in Amerikaanse aandelen</td>
      <td style="border: 1px solid #ddd; padding: 8px;">Enkele jaren (1973-1976)</td>
    </tr>
    <tr>
      <td style="border: 1px solid #ddd; padding: 8px;"><strong>1980s</strong></td>
      <td style="border: 1px solid #ddd; padding: 8px;">Japanse activabubbel en Lost Decade.</td>
      <td style="border: 1px solid #ddd; padding: 8px;">82% in Nikkei 225</td>
      <td style="border: 1px solid #ddd; padding: 8px;">35 jaar (1989-2024)</td>
    </tr>
    <tr>
      <td style="border: 1px solid #ddd; padding: 8px;"><strong>1987</strong></td>
      <td style="border: 1px solid #ddd; padding: 8px;">Zwarte Maandag: Aandelenmarkt crash door algoritmic trading.</td>
      <td style="border: 1px solid #ddd; padding: 8px;">Ongeveer 30% wereldwijd (Dow Jones)</td>
      <td style="border: 1px solid #ddd; padding: 8px;">2 jaar (1987-1989)</td>
    </tr>
    <tr>
      <td style="border: 1px solid #ddd; padding: 8px;"><strong>1997</strong></td>
      <td style="border: 1px solid #ddd; padding: 8px;">Aziatische financiële crisis: Valuta- en aandelenmarkten crashen in Azië.</td>
      <td style="border: 1px solid #ddd; padding: 8px;">50-70% in getroffen Aziatische markten</td>
      <td style="border: 1px solid #ddd; padding: 8px;">1-2 jaar (1997-1999)</td>
    </tr>
    <tr>
      <td style="border: 1px solid #ddd; padding: 8px;"><strong>1998</strong></td>
      <td style="border: 1px solid #ddd; padding: 8px;">Russische financiële crisis: Staatsfaillissement en roebel devaluatie.</td>
      <td style="border: 1px solid #ddd; padding: 8px;">Ongeveer 90% in Russische aandelen</td>
      <td style="border: 1px solid #ddd; padding: 8px;">Langzaam herstel na 1998</td>
    </tr>
    <tr>
      <td style="border: 1px solid #ddd; padding: 8px;"><strong>2000-02</strong></td>
      <td style="border: 1px solid #ddd; padding: 8px;">Dotcomzeepbel: Tech-aandelenbubbel barstte.</td>
      <td style="border: 1px solid #ddd; padding: 8px;">Ongeveer 49% in MSCI World Index</td>
      <td style="border: 1px solid #ddd; padding: 8px;">6,5 jaar (2000-2006)</td>
    </tr>
    <tr>
      <td style="border: 1px solid #ddd; padding: 8px;"><strong>2007-08</strong></td>
      <td style="border: 1px solid #ddd; padding: 8px;">Wereldwijde financiële crisis: Instorting van de huizenmarkt en bankencrisis.</td>
      <td style="border: 1px solid #ddd; padding: 8px;">Ongeveer 57% in MSCI World Index</td>
      <td style="border: 1px solid #ddd; padding: 8px;">5-6 jaar (2007-2013)</td>
    </tr>
    <tr>
      <td style="border: 1px solid #ddd; padding: 8px;"><strong>2010-12</strong></td>
      <td style="border: 1px solid #ddd; padding: 8px;">Europese staatsschuldencrisis: Schuldproblemen in Eurozone-landen.</td>
      <td style="border: 1px solid #ddd; padding: 8px;">29% in STOXX 600</td>
      <td style="border: 1px solid #ddd; padding: 8px;">2 jaar (2011-2013)</td>
    </tr>
    <tr>
      <td style="border: 1px solid #ddd; padding: 8px;"><strong>2020</strong></td>
      <td style="border: 1px solid #ddd; padding: 8px;">COVID-19-pandemie: Wereldwijde economische stilleggingen.</td>
      <td style="border: 1px solid #ddd; padding: 8px;">Meer dan 30% in wereldwijde aandelenmarkten</td>
      <td style="border: 1px solid #ddd; padding: 8px;">Snel herstel door stimulering (enkele maanden)</td>
    </tr>
  </tbody>
</table>




Oei, dus voor 7-8% return per jaar riskeren we de helft of meer van ons geld te verliezen? Is die "equity risk premium" plukken en af en toe serieus tegen de muur lopen dan geen slechte tradeoff in vergelijking met voldoening nemen met 4-5% genererende vastrentende effecten per jaar?

Het antwoord is opnieuw de wet van samengestelde interest: dY = rYdt. De grootte van je portefeuille groeit proportioneel met de grootte van je portefeuille zelf. Ondanks deze barslechte jaren op de markten stijgt de beurs toch gemiddeld met 7% per jaar, dit wil zeggen inclusief die slechte jaren. 

De meest spectaculaire drawdown is de grafiek die het verschil vergelijkt tussen iemand  die over een lange periode in cash zat versus geinvesteerd was. Bijvoorbeeld, als je 100 euro in cash aanhoudt over 10 jaar waarbij de beurs je 7% had gegeven, dan kan die beurs onderweg eens 20% verloren hebben, je relatieve drawdown is 100% t.o.v. iemand die belegd had en zijn geld verdubbeld heeft over die periode. Die zal misschien jaren van 20% verlies en jaren van 20% stijging afgewisseld hebben, maar als hij niet uitgestapt is werd die beloond voor het uitzitten van de volatiele rit. 

Een ander belangrijk punt is dat deze drawdowns "top-to-bottom" zijn, oftewel worst case. Weinigen hebben exact op de top gekocht en in het dal gepanikeerd en verkocht. "It ain't real until it's realized." Als je niet panikeert valt die drawdown vaak mee t.o.v. de maximale drawdown en als je bijkoopt in het dal - bv. met dollar cost averaging - kan je zelf tijdens moeilijke periodes een deftige gemiddelde return behalen.

Wat moeten we nu met deze tabel? Het allerbelangrijkste is weten hoelang je kunt belegd blijven, zodat je nooit tijdens een volgende financieel dramatische episode verplicht moet uitstappen en het verlies móet incasseren, terwijl je op dat moment misschien net niet panikeert. Weten dat die verliezen er bij horen maar gewoon een "slechte timing" kennen en moeten liquideren is zeer pijnlijk en moet ten allen tijde vermeden worden. 

Tenslotte is er een belangrijk principe dat dient gerespecteerd te worden. Pas deze drawdowns (bv. 50%) eens toe op je portefeuille. Verandert er iets fundamenteel aan je levensstijl? Je werk, woning, en zo voort. Neen? Go ahead. Ja? Doe het niet en kijk naar de spaarmarkt. Kunnen leven met een worst case scenario is een belangrijke voorwaarde voor je kunt beginnen met investeren.